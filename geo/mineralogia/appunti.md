---
title: "Mineralogia - A.A. 2024-25"
author: "Appunti di Alessandro Gentilini"
date: "14 settembre 2025"
---

# "Hateful eight"

O - Ossigeno  
Si - Silicio  
Al - Alluminio  
Fe - Ferro  
Ca - Calcio  
Na - Sodio  
K - Potassio  
Mg - Magnesio  

|||O|Si|Al|Fe|Ca|Na|K|Mg|Altri elementi|
|-|-|-|-|-|-|-|-|-|-|-|
|Quarzo|$SiO_2$|*|*||||||||
|Ortoclasio|$KAlSi_3O_8$|*|*|*||||*|||
|Albite|$NaAlSi_3O_8$|*|*|*|||*||||
|Anortite|$CaAl_2Si_2O_8$|*|*|*||*|||||
|Muscovite|$KAl_2(AlSi_3O_{10})(OH)_2$|*|*|*||||*||H|
|Biotite|$K(Mg,Fe)_3(AlSi_3O_{10})(OH)_2$|*|*|*|*|||*|*|H|
|Orneblenda|$(Ca,Na)_2(Mg,Fe)_5Si_8O_{22}(OH)_2$|*|*||*|*|*||*|H|
|Augite|$(Ca,Na)(Mg,Fe,Al)Si_2O_6$|*|*|*|*|*|*||*||
|Forsterite - Fayalite|$(Mg,Fe)_2SiO_4$|*|*||*||||*||
|Calcite - Dolomite|$CaCO_3 - CaMg(CO_3)_2$|*||||*|||*|C|

# Ottica mineralogica

* Rifrazione e legge di Snell.  
Regoletta mnemonica di raggio rifratto che si avvicina/allontana dalla normale a seconda del segno della differenza degli indici di rifrazione.

* Riflessione totale: si ha quando angolo i dà angolo r >= 90. Per l'i che dà riflessione totale: $i=\arcsin(\frac{n_{vuoto}}{n})$ dove $n_{vuoto}$ è 1 e $n$ è l'indice di rifrazione del materiale in oggetto.
Per esempio il diamante ha $n=2.42$ e quindi $i=\arcsin(\frac{1}{2.42})=24.41°$.
Vedi [Ottica, p.8 ].

* Birifrangenza: Treccani dizionario

* Sezione basale: the section perpendicular to the [001] direction
which is called the basal section [Schmidt p.25].

* In pol: un minerale può presentare differente assorbimento della luce (o anche differente colore, [Peccerillo, p.15]) in dipendenza della rotazione, questo fenomeno si chiama _pleocroismo_; lo stesso minerale può presentare il _pleocroismo_ oppure non presentarlo in dipendenza da quale sia l'orientamento del cristallo nella sezione sottile [Ottica, p.31-32].  
Come esempio la sezione basale (001) della biotite non mostra pleocroismo mentre invece la mostra la sezione (010).

* Ritardo in $\lambda$ per alcuni colori: esempio del quarzo, cosa significa "B 0.568"?
Si prende il ritardo del quarzo che è 270nm, lo si divide per la lunghezza d'onda convenzionale del blu, che è 475nm ed è nel riquadro grigio in basso a destra, e si ottiene 0.568 che è la risposta alla domanda iniziale.
[Ottica, p.56].  

* Cosa significa "Sezione ⊥ asse ottico; nessuna direzione di vibrazione privilegiata. Granulo sempre estinto!"? [Ottica, p.64]  
Significa che se il granulo è stato tagliato dando una lamina piana (sezione s.s. o anche sezione sottile) perpendicolare all'asse ottico allora non si avrà mai birifrangenza, questo perché "la luce che attraversa un cristallo di calcite o più in generale un cristallo dei sistemi trigonale, tetragonale o esagonale, **in una direzione non parallela all'asse di simmetria verticale**, si scinde in due onde che si propagano all'interno del cristallo con diverse velocità. [Peccerillo p.2]  
Quindi la luce incide ortogonalmente sulla lamina piana, la lamina piana è ortogonale all'asse ottico e quindi la luce è parallela all'asse ottico e quindi non si ha birifrangenza; qui direi che asse ottico ha lo stesso significato di asse di simmetria verticale (vedi anche [Ottica, p.69] dove si dice "sezione normale all’asse ottico (normale all’asse cristallografico c).").

* "Propagazione della luce in un cristallo di quarzo" [Ottica, p.68] viene dal libro "Optical Mineralogy" di David Shelley, 1985. Ci sono anche immagini praticamente uguali in "Manual of optical mineralogy" di David Shelley, 1975 (per esempio figura 18, p.27, vedi [copia consultabile su archive.org previo prestito (_borrow_)](https://archive.org/details/manualofopticalm0000shel/page/n5/mode/2up)).



* colore di interferenza dipende da come è orientato minerale (gli autori scrivono anche che "dipende dalla sezione") all'interno della sezione sottile?

* per valutare il colore di interferenza scegliere ritardi più alti? (vedi pdf lab5a, lab5b, lab5c)

* che angolo c'è tra l'asse ottico e gli assi della cella elementare del reticolo?

## Osservazioni in pol

### Colore
Individuare una regione del campione, ruotando lo stage cambia il suo colore?  
Se sì allora è presente pleocroismo, se no allora non è presente.

### Piani di sfaldamento? aka cleavage? aka clivaggio?

## Osservazioni in xpol

### Estinzione
#### Tipo di estinzione
#### Angolo di estinzione
Prendere come riferimento i piani di sfaldamento (segmenti lineari nell'immagine, paralleli fra loro) e vedere a che angolo avviene l'estinzione. Usare il goniometro solidale allo stage.

Ruotare lo stage per avere i segmenti paralleli ad un asse del crocino, sia $G_1$ il valore del goniometro, ruotare lo stage per avere estinzione, sia $G_2$ il valore del goniometro, $G_2-G_1$ è diagnostico.


## Come individuare un "buco"
Per "buco" intendo una regione del campione della sezione sottile dove manca la roccia. Un altro termine è "vuoto".

1) Nessun campione sullo stage.
2) In pol vedere il colore (dovrebbe essere bianco). È il colore della sorgente luminosa.
3) Mettere il campione sullo stage.
4) Individuare la regione dove si sospetta che ci sia il buco.  
È dello stesso colore della sorgente luminosa?  
Se sì continuare, se no allora non si tratta di un buco.
5) Ruotare di 360 gradi lo stage, il colore della regione cambia?  
Se sì non si tratta di buco; se no continuare.
6) In xpol, il colore della regione sospetta è nero?  
Se sì continuare, se no allora non si tratta di un buco.
7) Ruotare di 360 gradi lo stage, il colore della regione resta nero?  
Se sì allora è un buco, se no allora non è un buco.

Cosa c'è nel buco? Aria? La resina epossidica che incolla la sezione del minerale al vetrino?

A cosa serve individuare un buco? [Peccerillo p.13] nella stima dell'indice di rifrazione relativo tramite _linea di Becke_ suggerisce di individuare un vuoto come regione ad indice di rifrazione noto (Balsamo del Canada, resina epossidica) con cui confrontare l'indice di rifrazione del minerale adiacente al vuoto.

## Tattiche
“However, in routine work, identifications can usually be made without complete data, and for many common minerais only selected data needs to be obtained to confirm a tentative identification.” ([Nesse, 1991, p. 114](zotero://select/library/items/YUXCIT35)) ([pdf](zotero://open-pdf/library/items/EBMYA3PT?page=127))

## Utile riassunto?
“In this textbook, only the basic concepts and methods of polarising microscopy will be described.” ([Okrusch and Frimmel, 2020, p. 20](zotero://select/library/items/4GDH9SN2)) ([pdf](zotero://open-pdf/library/items/MGPA822C?page=31))

## Parti di una sezione sottile
Le parti di una sezione sottile, indicate dal basso (parte in appoggio sul piatto rotante del microscopio) all'alto:
* Vetrino (qualche mm di spessore)
* Sezione sottile del minerale (spessore tipico 30 micron). In inglese _thin section_.
* Vetrino coprioggetto (spessore tipico 0.17mm). In inglese _cover slip_ [Nesse p.18].

## Rilievo
### Come si osserva?
In pol.

### Come appare in sezione sottile?
Appare come un bordo nero con un certo spessore che compare all'interfaccia (al contatto) tra minerali diversi o tra minerale e collante [Schmidt p.73].  
Lo spessore è direttamente proporzionale alla differenza tra gli indici di rifrazione dei due mezzi.  
Osservando il solo bordo nero non è però possibile dire quale dei due mezzi ha indice di rifrazione superiore; questo perché il bordo è uniformemente nero senza nessuna differenza nelle sue parti più vicine ai due mezzi.  
Quindi osservando il bordo nero si può solo dire qualitativamente se è più spesso (rilievo alto) oppure meno spesso (rilievo basso).  
Quindi per ogni coppia di minerali in contatto, osservando lo spessore del bordo nero che li divide, si può dire se la differenza tra i loro indici di rifrazione è alta o bassa ma questa relazione (che ha come dominio la coppia non ordinata di minerali adiacenti e come codominio l'insieme $\{basso, medio, alto\}$) non può ordinare i minerali per indice di rifrazione.  
Anche se un minerale (o il collante) è noto non è comunque possibile dire se il minerale incognito ha indice inferiore o superiore al noto; si può solo dire se la loro differenza è grande o piccola ([Schmidt p.77] scrive "In most cases, relief between minerals does not allow to state which of the two minerals has the higher refractive index.").

### Definizioni e principi
Consideriamo un granulo di minerale, avente indice di rifrazione incognito $n_m$, immerso in un mezzo avente indice di rifrazione noto $n_o$.  
Il mezzo può essere liquido, indicato in inglese con il termine generico _oil_, oppure solido, come per esempio il collante che unisce la sezione sottile al vetrino; esempi di collante sono il "balsamo del Canada" oppure una resina epossidica.  
Se $n_m=n_o$ allora il granulo risulterebbe all'occhio indistinguibile dal mezzo perché i raggi luminosi non sarebbero rifratti all'interfaccia granulo-mezzo, essendo i due indici perfettamente uguali, ma proseguirebbero inalterati come se il granulo non fosse presente.  
Se invece $n_m$ è diverso da $n_o$ allora il granulo risulterà distinguibile dal mezzo.  
Il rilievo è la differenza $n_m-n_o$ e i minerali sono detti avere rilievo positivo se la differenza è positiva e negativo altrimenti.  
Viene detto rilievo perché il granulo a rilievo positivo sembra essere sopraelevato rispetto al mezzo; [Peccerillo p.15] scrive "può accadere che ai diversi osservatori uno stesso rilievo appaia di segno opposto"; [Nesse p.25] invece è più perentorio dicendo che il rilievo positivo appare simile a quello negativo ("positive and negative relief look alike").  
[Schmidt Fig 4.26, p.76] spiega che la causa del rilievo è la riflessione totale perché quando c'è riflessione totale non c'è rifrazione e quindi l'assenza di raggi rifratti è percepita come nero e questo nero è proprio quanto si osserva.(NdA: però nella figura 4.26 il nero di osserverebbe guardando dall'alto verso il basso lungo una direzione che giace sulla pagina del libro ma nella sezione sottile se il nero è il "confine" tra due minerali diversi allora la direezione di osservazione è ortogonale alla pagina del libro e quindi a quel punto non è più vero che si vede il nero. Mi sa che mi limiterò a dire che il rilievo è causato dalla riflessione totale il cui angolo dipende dall'indice di rifrazione del minerale).

### A cosa serve?
Si può stimare $n_m$ di granuli preparandone vari grain mount con mezzi liquidi diversi e seguendo poi un metodo dicotomico che arriva a collocare $n_m$ in un intervallo $n_{o1}\lt n_m \lt n_{o2}$.  
[Nesse p.33] scrive che in generale non è possibile stimare accuratamente l'indice di rifrazione di un minerale in sezione sottile ma che si può stimare se è più alto o più basso del mezzo solido in cui è contenuto ("it is generally not possible to determine índices of refraction of minerals accurately in thin section, but  it is possible to make estimates or to establish limits.").

## Linea di Becke
### Come si osserva?
In  pol, obiettivo a medio ingrandimento (10X), chiudendo leggermente il diaframma sul condensatore per aumentare il contrasto [Ottica p.24].

### Come appare in sezione sottile?
In sezione sottile a fuoco la linea di Becke non appare.  
La linea di Becke, che è una linea (aka frangia [Ottica p.24]) molto chiara, appare all'interfaccia tra due mezzi diversi (due minerali o un minerale ed il collante) se si sfuoca abbassando o alzando (attenzione a non sbattere il vetrino coprioggetto contro all'obiettivo!) il piatto girevole.

### Definizioni e principi
I frammenti di minerale sono tipicamente assottigliati ai bordi e quindi hanno grosso modo la forma di una lente; questa lente grossolana può essere convergente ($n_m>n_o$) oppure divergente ($n_m<n_o$) e la convergenza/divergenza sono la causa dell'apparire della linea di Becke.  
Quando i granuli hanno i bordi quasi verticale la linea di Becke è un fenomeno governato dalla riflessione totale e quindi, comunque, in ultima analisi dalla legge di Snell (perché l'angolo di riflessione totale dipende infatti dall'indice di rifrazione).  
Per i dettagli [Nesse p.26].

### A cosa serve?
Serve per individuare quale fra i due mezzi ha indice di rifrazione maggiore.  
[Schmidt p.77] indica la regola ILH:  
**I**ncreasing **L**ight **H**igher  
incrementando la distanza tra lente e sezione sottile (e quindi sfuocando abbassando il piano) la linea di Becke entra nel materiale a più alto indice di rifrazione.

## Colore
Lunghezze d'onda nel visibile: da 390 nm (violetto) a 770 nm (rosso).

La luce bianca è data dalla somma di varie lunghezze d'onda; il colore di un minerale, illuminato da luce bianca, è dato dalle lunghezze d'onda che non sono assorbite dal minerale.

La "ruota dei colori" riporta i colori posizionati su una circonferena: se un minerale ha il colore di una posizione della ruota questo è dovuto all'assorbimento, da parte del minerale, dei colori in posizione diametralmente opposta [Schmidt p.49].

Se in pol il colore di un minerale è nero e non cambia con la rotazione allora quel minerale è opaco ("an opaque mineral (Fe-Ti oxide) is shown which will not change its black appearance during rotation of the microscopic stage." [Schmidt p.50]).)

Se in pol un minerale non cambia colore mentre si ruota il piatto allora è un minerale isotropo ("Isotropic minerals possess only one index of refraction and display only one color, no matter how the crystal is cut." [Schmidt p.50]).

Se in pol un minerale cambia colore mentre si ruota il piatto allora è un minerale anisotropo ("Colored anisotropic minerals are pleochroic and the image taken captures just an example of the possible color and intensity as displayed four times during a 360° rotation." [Schmidt p.50]).

## Birifrazione o birifrangenza
Seguono le definizioni in [Peccerillo p.2-3], vedi anche [3CD p.87].

Nei **minerali isotropi**, per ogni direzione di incidenza della luce sul minerale si ha il fenomeno della **monorifrazione** che consiste nell'avere un solo raggio rifratto, chiamato **raggio ordinario**, che segue la legge di Snell.  
Il raggio ordinario è indicato con la lettera O oppure ω (omega).  
L'indice di rifrazione associato al raggio ordinario, indicato con $n_O$ o in alternativa con $n_{\omega}$, è costante, o, detto in altri termini, non dipende dalla direzione del raggio incidente. Dalla costanza di $n_O$ discende la costanza della velocità del raggio ordinario.

Nei **minerali anisotropi uniassici** esiste una sola direzione di incidenza della luce per la quale si ha il fenomeno della monorifrazione; tale direzione è detta **asse ottico**.  
La luce che incide sul minerale lungo una direzione parallela all'asse ottico darà luogo ad un unico raggio rifratto che è il sudetto raggio ordinario e che gode delle proprietà suddette.  
Tutte le direzioni di incidenza che non sono parallele all'asse ottico danno luogo al fenomeno della birifrazione che consiste nella scissione del raggio incidente in due raggi rifratti, il primo chiamato ordinario, che ha le proprietà suddette, il secondo chiamato **straordinario** e che non segue la legge di Snell.  
Il raggio straordinario è indicato con la lettera E oppure ε (epsilon).  
L'indice di rifrazione associato al raggio straordinario non è costante ma dipende dalla direzione di incidenza; il suo valore varia dall'estremo $n_O$, valore assunto quando il raggio incidente è parallelo all'asse ottico, all'estremo $n_E$, valore assunto quando il raggio incidente è ortogonale all'asse ottico. In alternativa, $n_E$ può essere indicato con $n_{\epsilon}$.  
I minerali per cui $n_E-n_O\gt0$ sono detti **otticamente positivi** (e.g. quarzo).  
I minerali per cui $n_E-n_O\lt0$ sono detti **otticamente negativi** (e.g. calcite).  

Nei **minerale anisotropi biassici** esistono solo due direzioni di incidenza della luce per le quali apparentemente non si ha il fenomeno della birifrazione; tali direzioni sono dette **assi ottici**.  
Si è scritto apparentemente perché la luce che incide sul minerale lungo una direzione parallela ad uno dei due assi ottici darà luogo a due raggi rifratti che hanno il medesimo indice di rifrazione.  
Tutte le direzioni di incidenza che non sono parallele ad uno dei due assi ottici danno luogo al fenomeno della birifrazione che consiste nella scissione del raggio incidente in due raggi rifratti, entrambi questi raggi non seguono la legge di Snell e sono quindi entrambi raggi straordinari.  

### Collegamento tra le proprietà ottiche dei minerali e i sistemi cristallini
Per i nomi dei sistemi cristallini in italiano vedi [K&P p.82], in inglese vedi [Hoffmann p.24]. [Peccerillo p.3] indica rombico che dire che è un sinonimo di ortorombico.

|Sistema cristallino|in inglese|Rifrangenza||
|-|-|-|-|
|Cubico|Cubic|Monorifrangente|Isotropo|
|Esagonale|Hexagonal|Birifrangente Uniassico|Anisotropo|
|Tetragonale e Trigonale|Tetragonal and Trigonal|Birifrangente Uniassico|Anisotropo|
|Ortorombico (aka rombico)|Orthorombic|Birifrangente Biassico|Anisotropo|
|Monoclino|Monoclinic|Birifrangente Biassico|Anisotropo|
|Triclino|Triclinic|Birifrangente Biassico|Anisotropo|

## Tavole determinative
Le tavole determinative in [Peccerillo p.180-184] sono suddivise in :
<pre>
Minerali isotropi

Minerali anisotropi (o birifrangenti)
   Uniassici ()
      Uniassici +
      Uniassici -
   Biassici (ci sono due direzioni di monorifrangenza)
      Biassici +
      Biassici -
</pre>



## Scheda
<pre>
SCHEDA OSSERVAZIONI AL MICROSCOPIO POLARIZZATORE

Legenda
        C = collante
        M = minerale
   M1, M2 = minerale 1, minerale 2
       nC = indice di rifrazione del collante
       nM = indice di rifrazione del minerale
   n1, n2 = indice di rifrazione del minerale 1, del minerale 2

È noto l'indice di rifrazione di C?
   Balsamo del Canada [ ] ~1.54
    Resina epossidica [ ] ~1.56
   __________________ [ ]

pol - Rilievo
   Tra M e C [ ] oppure tra M1 e M2 [ ]
   Alto [ ] medio [ ] basso [ ]

pol - Linea di Becke
   Tra M e C [ ] 
      Allontanando il piatto la linea 
         entra in M [ ] ⇒ nM &gt; nC
         entra in C [ ] ⇒ nC &gt; nM
      Avvicinando il piatto la linea 
         entra in M [ ] ⇒ nM &lt; nC
         entra in C [ ] ⇒ nC &lt; nM

   Tra M1 e M2 [ ]
      Allontanando il piatto la linea 
         entra in M1 [ ] ⇒ n1 &gt; n2
         entra in M2 [ ] ⇒ n2 &gt; n1
      Avvicinando il piatto la linea 
         entra in M1 [ ] ⇒ n1 &lt; n2
         entra in M2 [ ] ⇒ n2 &lt; n1

pol - Assorbimento
   Opaco [ ] Trasparente incolore [ ] 
             Trasparente colorato [ ]
                          Torbido [ ]

pol - Colore
   Ruotando il piatto il colore
     Non cambia [ ] ⇒ il minerale è isotropo (oppure è tagliato parallelo a un piano che contiene asse ottico?)
     Dicroico [ ] 
   Pleocroico [ ]

pol - Colori
   Incolore [ ]
     Grigio [ ]
      Verde [ ]
    Marrone [ ]
        Blu [ ]
      Rosso [ ]
       Rosa [ ]
</pre>



## Calibrazione
LP sta per _line pair_, una LP corrisponde ad una riga nera con affiancata una riga bianca (vedi sezione 3.1.5.2 "Geometric resolving power" e in particolare la figura 3.28 in Luhmann _et al._, "Close-range photogrammetry and 3D imaging", 4th edition, Berlin, 2023, de Gruyter).  
Quindi 10 LP/mm implica che una LP abbia spessore di 0.1 mm.

|Ingrandimento|Misure|Foto|Foto misure|
|-|-|-|-|
|4||![]()|![]()|
|10|Distanza: 2433  per 12 coppie nero/bianco|![](plan10.jpg)|![](plan10-misure.png)|
|20|Distanza: 2413  per 6 coppie nero/bianco|![](plan20.jpg)|![](plan20-misure.png)|
|40|Distanza: 3309  per 4 coppie nero/bianco|![](plan40.jpg)|![](plan40-misure.png)|

|Ingrandimento|Misure|Equivalente mm|px/mm|$\times$|
|-|-|-|-|-|
|4|||||
|10|Distanza: 2433  per 12 coppie nero/bianco|$12\times.1=1.2$|$2433/1.2=2028$|$\times1.98$|
|20|Distanza: 2413  per 6 coppie nero/bianco|$6\times.1=.6$|$2413/.6=4022$|$\times2.06$|
|40|Distanza: 3309  per 4 coppie nero/bianco|$4\times.1=.4$|$3309/.4=8273$||

# Abbreviazioni
**pol**: polarizzatore inferiore presente, compensatore disinserito, lente di Bertrand disinserita, polarizzatore superiore disinserito.  
Senza il campione il campo deve essere uniforme bianco (massima luminosità).  

**xpol**: polarizzatore inferiore presente, compensatore disinserito, lente di Bertrand disinserita, polarizzatore superiore inserito.  
Senza il campione il campo deve essere uniforme nero (minima luminosità). Se così non fosse allora ruotare il polarizzatore nero per ottenere la condizione di nero uniforme (si ha quando il polarizzatore superiore è a 90 gradi rispetto all'inferiore).  

# Glossario
**determinazione**: giungere al nome di un minerale eseguendo un insieme di osservazioni.

**diagnostico**: che serve alla determinazione di un minerale.

**_Grain mount_**: granuli di minerale immersi in liquido con indice di rifrazione noto. [Nesse, Appendice A].

**illuminazione ortoscopica**: aka pol

**sfaldatura**=_cleavage_?

**torbido**=_cloudy_?

# Bibliografia
[Hoffmann] Frank Hoffmann, Introduction to Crystallography, Cham, 2020, Springer.

[K&P] Cornelis Klein & Anthony R. Philpotts, Mineralogia e petrografia, Bologna, 2018, Zanichelli.

[Nesse] William D. Nesse, Introduction to optical mineralogy, New York, 1991, Oxford University Press.

[Ottica] Corso di Mineralogia 
Scienze Geologiche 
A.A. 2024 / 2025 
Lezioni introduttive al 
Laboratorio di 
ottica mineralogica 
(pdf – #8)

[Peccerillo] Angelo Peccerillo & Diego Perugini, Introduzione alla Petrografia ottica, Perugia, 2003, Morlacchi Editore.

[Schmidt] Susanne Theodora Schmidt, Transmitted Light Microscopy of Rock-Forming Minerals - An Introduction to Optical Mineralogy, Cham, 2023, Springer.

[3CD] Istituto della enciclopedia italiana (Treccani), Enciclopedia delle scienze fisiche, Volume VII, Dizionario, Roma, 1996.